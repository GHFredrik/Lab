Det var en gang en konge, og den kongen hadde hørt snakk om et skip som gikk like fort til lands som til vanns.
Så ville han også ha slikt et, og til den som kunne bygge det, lovte han ut kongsdattera og halve kongeriket, og det lyste han ut på kirkebakken ved alle kirkesogn over hele landet.
Det var mange som prøvde, kan du skjønne, for halve riket kunne være godt å ha, mente de vel, og kongsdattera kunne være bra å få i tillegg. Men ille gikk det med de fleste.
